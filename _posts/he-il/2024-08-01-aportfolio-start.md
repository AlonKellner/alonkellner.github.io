---
layout: post
title: שנת הפורטפוליו שלי מתחילה
date: 2024-08-01 13:00:00
description: שנת פורטפוליו, מוקדשת להשגת פרויקטים ומאמרים מוצלחים
tags: ideas
categories: personal
thumbnail: /assets/img/plant-a-seed.jpg
featured: true
---

<div class="row">
    <div class="col-sm mt-3 mt-md-0">
        {% include figure.liquid loading="eager" path="assets/img/plant-a-seed.jpg" title="The start of something new" class="img-fluid rounded z-depth-1" %}
    </div>
</div>
<div class="caption">
    חוקר/ת CIMMYT שותל/ת זרע חיטה, מ-<a href="https://www.flickr.com/photos/cimmyt/8208414846">flickr</a>
</div>

אני גדל כאדם.  
כולנו גדלים, כל הזמן למעשה, אבל לפעמים אנחנו שמים את עצמנו במקום בו אנחנו יכולים לגדול מהר יותר.  
זה למה אני עושה את זה, מקדיש שנה שלמה מחיי כדי ליצור פורטפוליו.

רבים מופתעים מהרעיון, למה לדלג על שנה מהחיים בשביל פרויקטים ומחקר?  
שנת הפורטפוליו שלי דומה ללקיחת סמינר או עבודה על תזה, זה לא בזבוז - זו השקעה.

הרווח הסביר ביותר הוא התפתחות אישיותית, אבל אם הזדמנויות יבואו דרך הפומביות בה אני דוגל - זה יהיה בונוס נהדר :)

כתבתי עוד ממחשבותי על התפתחות אישיותית בפוסט אחר: [עמוק לתוך הפורטפוליו](../bportfolio-deeper#פילוסופיה-על-התפתחות-אישיותית).

## הגדר "פורטפוליו"

אתם מסתכלים עליו! האתדר הזה הוא הפורטפוליו שלי, או לפחות ההתחלה שלו.

רוב האנשים יכירו פורטפוליו כרעיון מתעשיות הבידור, האומנות והמלאכה, כשאתה מגיע לראיון או אודישן הפורטפוליו שלך מגיע לצד קורות החיים, אם קורות החיים הם תיאור של מיומנויותיך - הפורטפוליו הוא **הוכחה** להם.

כתבתי עוד על החשיבות של הוכחה בפוסט אחר: [עמוק לתוך הפורטפוליו](../bportfolio-deeper#חובת-ההוכחה-של-המקצוען).

הפורטפוליו הזה דומה מאוד, אבל אני לא ציירת שיכולה להראות את הציורים שלה, אני מהנדס וחוקר, אז הפורטפוליו שלי יהיה בנוי מפרויקטי הנדסה ומאמרי מחקר.

החלטתי להקדיש לפחות שנה שלמה לעבודה על הפורטפוליו, אני קורא לה - שנת הפורטפוליו שלי.  
שנת הפורטפוליו שלי מתחילה עכשיו - ה-01 לאוגוסט, 2024 - ונגמרת בדיוק עוד שנה מעכשיו - ה-01 לאוגוסט, 2025.

שמתי לעצמי יעד להשיג עד סוף השנה הזו:

> יעד: **בין 5 ל-10 פרויקטים ומאמרים מוצלחים** .

כש"מוצלח" אומר 3 דברים:

1. **מדגים מיומנות** שלי
2. כלל **שיתוף פעולה**
3. קיבל **הכרה קהילתית**

אני מרחיב על התנאים האלו בפוסט אחר: [עמוק לתוך הפורטפוליו](../bportfolio-deeper#תנאי-ההצלחה-שלי).

## אז, מה בתוכנית?

בששת החודשים הקרובים אני רוצה לסיים את רוב העבודה הטכנית של חמישה פרויקטים, ולהקדיש את ששת החודשים האחרונים לליטוש ופרסום אותם חמישה.  
אם יהיה לי זמן עודף - אנסה לעבוד על כמה פרויקטי גיבוי, למקרה שאחד מאותם 5 פרויקטים לא יעמדו בתנאי ההצלחה השלי.

אני עדיין לא יכול לחשוף את כל הפרטים של 5 הפרויקטים שתכננתי, אבל הנה תיאור קצר של כל אחד מהם:

1. [**החבילה WaloViz**](https://waloviz.com) - חבילת קוד-פתוח פייתונית למחברות Jupyter של נגן שמע עם ספקטרוגרמה מובנית. **WaloViz זמינה עכשיו!** קראו [את הפוסט שלי על זה](../waloviz-out) :)
2. **החבילה CHFSto** - עוד לא זמינה. חבילת קוד-פתוח פייתונית שתאפשר להשתמש בספריות האהובות עליכם (`os`, `pathlib`, `shutil`, `requests`, `pandas` ועוד) עם כל סכמת URL (`file`, `http`\\`https` או `s3` ועוד). עדכונים בקרוב.
3. **מאמר תורת המספרים** - הוכחתי כמה תכונות נחמדות לגבי קבוצות של מספרים הופכיים שנסכמות למספרים שלמים, אפרמל אותן ואפרסם אותן במאמר. עוד פרטים בקרוב.
4. **דאטאסט בוטאני** - סיפור ארוך הוביל אותי להתחיל לבנות אוטומציה ליצירת דאטאסט של תמונות ממורכזות, של שלוש קטגוריות: ביצים, פרפרים וקונכיות.
5. **זיהוי דוברים מרובים קצה לקצה עם תיוגים חלשים** - זה רעיון שהיה חלק מפרויקט שעבדתי עליו, הוא התברר כמבטיח, אני מתכנן לשחזר את הרעיון עם מודלים ודאטאסטים מרובים כדי למדוד את אפקטיביות השיטה.

אלו הפרויקטים שאני מרגיש בטוח לגביהם, פרויקטים אחרים שאני מתכנן יותר מסוכנים ופחות בשלים, אבל המשיכו לעקוב ואולי אשתף את מחשבותיי עליהם לאורך הדרך :)

אם כל אחד מאלו מעניין אתכם, צרו קשר! זו יכולה להיות הזדמנות לשותפות מופלאה.  
שלחו לי מייל או הודעה אישית באחת מהרשתות החברתיות שלי.

## זה הרגע.

עכשיו - שנת הפורטפוליו שלי מתחילה.  
ההצלחה שלי תלויה רק בי, ועדיין - אחלו לי הצלחה :)

אפרסם עדכונים שוטפים פה בבלוג, וגם עדכונים משמעותיים דרך הרשתות החברתיות, עקבו אחרי אם אתם מעוניינים.

אם יש לכם מחשבות שאתם רוצים לשתף איתי - בבקשה שתפו! אתם יכולים להגיב פה בתחתית, לשלוח לי מייל או הודעה פרטית באחת מהרשתות החברתיות שלי, יהיה לעונג לדבר!

תודה שהתחלתם את המסע הזה איתי :)
